---
layout: post
category: CLANKY
title: Výjimky pro Opatovice mohly projít bez pozornosti krajského zastupitelstva
date: 2020-12-17T07:00:00+01:00
tags: 
    - Krajske-zastupitelstvo
    - tiskova-zprava
author: Piráti Pardubického kraje
image: articles/2020/opatovice1.jpg
---

*Pardubice, 16. prosince 2020* -  **Na prvním zastupitelstvu Pardubického kraje jsme v bodu Různé prostřednictvím našeho lídra Daniela Lebdušky vznesli dotaz ohledně probíhajícího řízení o výjimce z emisních limitů pro elektrárnu Opatovice. Od prvního zasedání uběhly téměř dva měsíce, které jsme využili i k tomu, abychom se řádně připravili na zasedání, kde se tyto výjimky budou řešit.**

V původním návrhu programu zasedání tento bod nenajdete - proto jsme oznámili, že budeme chtít tento bod zařadit na pořad jednání s následujícím zněním: [https://pardubicky.pirati.cz/tiskove-zpravy/pirati-chteji-stanovisko-k-opatovicim](https://pardubicky.pirati.cz/tiskove-zpravy/pirati-chteji-stanovisko-k-opatovicim/) - ve zkratce **požadujeme schválit vyjádření Zastupitelstva, že nesouhlasí s udělením výjimek**. 

Jak se ukázalo, tak nakonec současná koalice připravila vlastní, mírnější, návrh usnesení, který nepodporuje udělení výjimek. Tento návrh nakonec zastupitelstvem prošel. Náš návrh podpořil pouze pirátský zastupitelský klub a jeden zástupce klubu ODS a TOP09.

>“Těší nás, že jsme těmito kroky vybudili současné vedení kraje k činnosti při ochraně ovzduší pro občany Pardubického kraje, i když v měkčí variantě, než jsme sami navrhovali,” 
**říká Daniel Lebduška.**

Náš kraj bude v řízení o udělení výjimek zastupovat vedoucí krajského odboru životního prostředí pan Vlasák. Další postup bude podobný jako v řízení o výjimky s elektrárnou Chvaletice. O dalších osudech tohoto jednání budeme informovat v dalších tiskových zprávách.
