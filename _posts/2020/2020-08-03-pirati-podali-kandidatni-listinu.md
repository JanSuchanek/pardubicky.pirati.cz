---
layout: post
category: CLANKY
title: Piráti v Pardubickém kraji podali kandidátní listinu do krajských voleb
date: 2020-08-03T07:00:00+01:00
tags:
    - Krajske-volby-2020
author: Piráti Pardubického kraje
image: articles/2020/kampan20/kandidatka.jpg
important: true
---


**Piráti Pardubického kraje odevzdali skrze svou zmocněnkyni v pátek 24. července kandidátní listinu na krajském úřadě v Pardubicích.**

Lídrem pirátské kandidátky je předseda krajského sdružení Pirátů a zastupitel Chrudimi **Daniel Lebduška**. Vystudoval Karlovu Univerzitu a dlouhodobě se věnuje marketingu. V současnosti je výkonným ředitelem společnosti IPC Team. Je ženatý a vychovává tři děti.

"Kandidátní listina Pirátů v Pardubickém kraji je nabitá kvalitními lidmi, kteří mají prokazatelné zkušenosti ve svých oborech. Věříme, že získáme tolik krajských mandátů, abychom se stali jednou z hlavních politických sil v krajské politice a díky tomu mohli plně prosadit náš program. V procentuálním přepočtu míříme na 22% ze všech odevzdaných hlasů. Naše volební heslo pro tyto volby je: **"BUDOUCNOST ŘEŠÍME TEĎ"**, říká lídr Lebduška.

Dvojkou na kandidátce se stal **Filip Mezera**, který pracuje jako datový analytik v oblasti financí a je zastupitelem v Sezemicích, kde trénuje mládež fotbal. Na třetím místě piráti zvolili systémového administrátora, zastupitele obce Radhošť a drobného chovatele **Andreje Ramašeuského**. Čtyřkou pirátské kandidátky je svitavská zastupitelka a učitelka **Líba Vévodová**. První pětku uzavírá IT správce systémů, auditor a českotřebovský zastupitel **Jiří Ducháček**, který má v gesci dopravu a bezpečnost.

Následující v pořadí je pardubická zastupitelka věnující se sociální oblasti a kultuře **Lenka Španihelová**. Další ženou je **Andrea Linhartová**, jež se věnuje problematice zdravotnictví. Následuje **Jaroslav Lainz**, speciální pedagog věnující se žákům s výchovnými problémy a intervenčním programům ve školách. Devítičlenné čelo pirátské kandidátky uzavírá **Matěj Karas**, odborník v oblasti koordinace sociálních služeb a meziresortní spolupráce.

## Více informací o našich kandidátech naleznete na našem webu [https://pardubicky.pirati.cz](https://pardubicky.pirati.cz/volby-2020/?pohled=kandidati)
