---
layout: post
category: CLANKY
title: Piráti v Pardubickém kraji řeší nominace do výborů krajského zastupitelstva
date: 2020-10-19T07:00:00+01:00
tags:
    - Krajske-volby-2020
    - Krajske-zastupitelstvo
author: Piráti Pardubického kraje
image: articles/2020/kampan20/vybory.png
---




**Piráti minulý týden odeslali nominace do mandatorních výborů zastupitelstva Pardubického kraje. Jedná se o výbory finanční, kontrolní a výbor pro výchovu, vzdělávání a zaměstnanost. Zároveň na krajském fóru probíhá otevřené podávání návrhů do dalších 8 výborů zastupitelstva.**

### Do mandatorních výborů byli za Piráty nominováni následující lidé:

**Finanční výbor**
    
-   [Bc. Daniel Lebduška](https://pardubicky.pirati.cz/lide/daniel-lebduska/) se jako lídr kandidátky a kandidát na hejtmana zabýval rozpočty kraje již v předvolebním období. Zkušenosti má také ze samosprávy, protože v Chrudimi již ve finančním výboru působí. V zaměstnání rozpočty a efektivitu využití peněz řeší jako ředitel soukromé firmy.
    
-   [Ing. Dominik Bečka](https://pardubicky.pirati.cz/lide/dominik-becka/) pracuje jako risk manažer ve finančním sektoru. Vystudoval bankovnictví a veřejné rozpočty na Fakultě financí a účetnictví Vysoké školy ekonomické v Praze.
    
**Kontrolní výbor**
    

-   [Ing. Filip Mezera, PhD.](https://pardubicky.pirati.cz/lide/filip-mezera/) byl navržen jako místopředseda kontrolního výboru. Dva roky vede kontrolní výbor zastupitelstva v Sezemicích. Je datovým analytikem ve finančním sektoru. Vystudoval obor Systémové inženýrství a informatiku na Univerzitě Pardubice.
    
-   Bc. Stanislav Dufek pracuje na pozici vedoucího oddělení geoinformatiky. Vystudoval mezinárodní vztahy a evropská studia na Metropolitní univerzitě Praha.
    

**Výbor pro výchovu, vzdělávání a zaměstnanost**

-   [Mgr. Libuše Vévodová](https://pardubicky.pirati.cz/lide/libuse-vevodova/) učí matematiku na střední škole. Vystudovala Pedagogickou fakultu na Masarykově univerzitě v Brně. Je dlouhodobě politicky aktivní ve Svitavách, kde je zastupitelkou.
    
-   [Mgr. Jaroslav Lainz DiS.](https://pardubicky.pirati.cz/lide/jaroslav-lainz/) se věnuje dětem s poruchami chování a pracuje jako speciální pedagog - etoped ve středisku výchovné péče. Vystudoval sociální práci na VOŠ v České Třebové, vychovatelství na Univerzitě Hradec Králové a speciální pedagogiku na Masarykově univerzitě v Brně.
    

  

Zároveň Piráti otevřeli na fóru (https://forum.pirati.cz/viewtopic.php?f=414&t=54042) rozpravu o nominacích do dalších 8 výborů zastupitelstva tak, aby se mohli přihlásit nejen členové Pirátské strany, ale i příznivci či sympatizanti. Cílem je vybrat ty nejlepší zástupce do výborů, co se týče znalostí, zkušeností a možnosti se danému tématu do hloubky věnovat.
