---
layout: post
category: CLANKY
title: Krajské volby byly pro Piráty v Pardubickém kraji jednoznačnou výhrou 
date: 2020-10-05T07:00:00+01:00
tags:
    - Krajske-volby-2020
    - tiskova-zprava
author: Piráti Pardubického kraje
image: articles/2020/kampan20/dekujeme.jpg
important: true
---

*Pardubice, 4. října 2020* - **Piráti v Pardubickém kraji získali poprvé v historii 7 krajských zastupitelů se ziskem 12,67%. I když se ve výčtu stran a uskupení, které překonaly pětiprocentní hranici, umístili na pátém místě, je tento výsledek pro Piráty jednoznačným vítězstvím.**

Piráti v Pardubickém kraji se v sobotu 3. října sešli od 15:00 v Pardubickém krajském centru ParduPiCe v omezeném počtu především kvůli prevenci koronavirové nákazy. Na místě byli lídr kandidátky Daniel Lebduška, kandidáti Filip Mezera, Jiří Ducháček a vedoucí krajského mediálního odboru Martin Saifrt. 

Po 17:00 už bylo jasné, že Piráti získají minimálně 12,5 %, což by v přepočtu na celkové mandáty znamenalo sedm krajských zastupitelů. V té době bylo téměř jisté, že bude pokračovat staronová koalice, kterou vedl v minulém období Martin Netolický. 

I když Piráti byli připraveni vést rozhovory o účasti v koalici, nebyli kontaktováni a vše naznačovalo, že se noví pirátští zastupitelé v Pardubickém kraji stanou nejspíše opozicí.

Ke konečnému výsledku se vyjádřil lídr kandidátky **Daniel Lebduška:**
>„Výsledek je výtečný - z nuly na sedm mandátů - je to víceméně to, čeho jsme chtěli dosáhnout. Třešničkou na dortu by byla naše účast v koalici, ale i na opoziční práci jsme mysleli v naší povolební strategii. Budeme získávat zkušenosti a z opozice pracovat pro náš kraj. Věřím, že v dalších volbách to budeme my, kdo bude stavět novou koalici.“

K tomu dodává dvojka kandidátky **Filip Mezera:**
>"Moc děkujeme našim voličům za projevenou důvěru. Podpora mnoha lidí, kterých si velmi vážíme, nás zavazuje k tomu, abychom naše znalosti a zkušenosti ze soukromého sektoru, neziskových organizací i zastupitelstev obcí využili ve prospěch občanů kraje a samotný kraj pomohli transformovat na úřad odpovídající třetímu tisíciletí."

Opoziční roli Pirátů potvrdil i další vývoj situace a podepsání dohody o pokračování stávající koalice.

Piráti v Pardubickém kraji nyní budou vyjednávat o takovém postavení v orgánech kraje, které by jim umožnilo konstruktivní opoziční práci a prosazování pirátského programu. Aktuálně Piráti připravují volbu předsedy krajského zastupitelského klubu a priority, které budou chtít z opozičních lavic na krajské úrovni prosadit.

